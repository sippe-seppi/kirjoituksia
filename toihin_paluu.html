<!DOCTYPE html>
<html lang="fi">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>2. Töihin paluu -päiväkirja</title>
    <meta name='robots' content='max-image-preview:large' />
    <link href="style.css" type="text/css" rel="stylesheet">
</head>

<body class="background-2">
        <div class="wrapper">
                <header>
                    <div style="height:5vmin;"></div>
                        <h1>2. Töihin paluu -päiväkirja</h1>
                        <h3 class="date">6.9.2024</h3>    
                </header>

                <div class="content">
                    
                    <!--<a url="" ><b class="button">KUUNTELE</b></a>-->
                    <p>30.8. Palaan kaupunkiin.</p>
                    <p>1.9. Lepään. Huomenna alkavat työt.</p>
                    <p>2.9. Ensimmäinen työpäivä. Asioiden tekeminen tuntuu hyvältä. Istun ratikassa ja tunnen energian kihelmöinnin käsivarsissani. Tunteeseen liittyvät aikainen aamu, sopiva lepo, reipas kävely, iso muki kahvia, luovat ajatukset ja kivat tulevat tekemiset.</p>
                    <p>Vielä töiden loputtuakin jään työpaikalle soittamaan viulua ja kirjoittamaan uutta kappaletta, kunnes vahtimestari häätää minut pois 10 minuuttia ennen sulkemisaikaa.</p>
                    <p>4.9. Kolmas työpäivä. Tunnelma on täysin muuttunut. Halu kirjoittaa ja ajatella on kadonnut. Istun ratikassa ja kuuntelen YLE Areenaa passiivisena. Sama stressi, joka vain kaksi päivää aiemmin toi energiaa tuntuu nyt ainoastaan väsyttävältä. Olenkohan jo nyt tehnyt liian paljon töitä, liian pitkiä päiviä? Kun kirjoitan, kirjoitan paskaa.</p>
                    <p>6.9. Viides työpäivä. Kolmannen päivän kipuiluni loppuivat kun lopetin ajattelun. Nyt olen vain uppoutunut töihin. Kolmannen ja neljännen päivän tein musiikkituotantoa. Tänään suunnittelin tulevia projekteja, pohdin somepostauksia, hoidin seuraavan viikon esiintymisten käytännön järjestelyjä ja muuta.</p>
                    <p>Onneksi päädyin selaamaan Tiktokia. Usein se ei tee hyvää, mutta tällä kävi toisin. Huomasin liikuttuvani ja tulevani suurulliseksi tietyistä videoista. Ne saivat minut miettimään elämääni ja sitä miten sitä oikein elän. Tämä tuntui epämiellyttävältä. Syytin ensin Tiktokia ja muistelin kuinka sovellus tutkitusti aiheuttaa mielenterveysongelmia. Sitten kuitenkin tajusin olla syyttämättä muita omista ongelmistani.</p>
                    <p>Havahduin siihen, että olin unohtanut kirjoittamisen. Alle viikossa töihin paluun jälkeen luovuuteni oli kuollut. Siis sellainen oikea luovuus, jossa otetaan omat tunteet ja halut vakavasti. Havahduin myös siihen, että ihan oikeasti suunnittelin tulevaa vain tämän kaupungin elämän näkökulmasta, vaikka koko kesän olen vannonut jättäväni tämän elämän taakseni. Hirveää miten nopeasti tämä tapahtui.</p>
                    <p>Muista mistä tulet. Muista mitä haluat. Muista miten (ja missä) oikeasti haluat elää.</p>

                    <!--<img src="images/Kutturaikkunasta.jpg" style="width:100%;margin: 30px 0;">

                    <h3>Selitys/selittelyjä</h3>

                    <p class="lukuohje">Ensimmäinen teksti ehkä paljastaa, miksi toisen syntymisessä kesti. Aloitin puoli vuotta sitten paikasta, jossa tuntui vapaalta, mutta harhauduin. Löysin tieni sinne kesällä uudestaan (ja jo nyt olen vaarassa eksyä taas).</p>

                    <p class="lukuohje">Alkaa hahmottua miksi tein tämän nettisivun. En siis itsekään ole varma, mutta mahdollisesti siksi että joskus ajan on annettava kulua. Täällä voi kätevästi palata entisiin ajatuksiin, ja aina halutessani arkistoida jotain uutta. Vanhat tekstit antavat uusille merkityksiä ja toisin päin.</p>
-->
                    <h3>Kommentit</h3>

                    <p><b>JOS HALUAT KOMMENTOIDA JOTAIN, PISTÄ DM. HALUTESSASI VOIN JULKAISTA KOMMENTTISI TÄNNE SIVUN ALAREUNAAN.</b></p>
                    <div class="takaisin"><a href="/"><b class="button">Takaisin</b></a></div>
                </div>
            </div>
</body>
</html>