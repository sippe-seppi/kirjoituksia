<!DOCTYPE html>
<html lang="fi">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>sivun nimi</title>
    <meta name='robots' content='max-image-preview:large' />
    <link href="style.css" type="text/css" rel="stylesheet">
</head>

<body class="background-2">
        <div class="wrapper">
                <header>
                    <div style="height:5vmin;"></div>
                        <h1>1. Väsymys alkaa</h1>
                        <h3 class="date">19.1.2024</h3>    
                </header>

                <div class="content">
                    
                    <a url="" ><b class="button">KUUNTELE</b></a>

                    <p>herätyskellosta, joka soi tänään kahdeksalta. Puoli yhdeksän jälkeen nousen ja syön aamupalaa. Laitan tiskikoneen ja pyykkikoneen päälle. Siirryn sohvalle lepäämään.</p>

                    <p>Kolmentoista jälkeen makaan yhä sohvalla. Olen avannut tietokoneen neljästi mutta sulkenut myös. Katson tiktokia. Kaunista musiikkia, kammottavaa kuvastoa, nopeaa, nopeaa, nopeaa videoiden virtaa. Mielenkiinto ei herää. Tunteita, ei niitäkään - päin vastoin.</p>

                    <p>Tiettyjen videoiden taustalla soiva musiikki tuo tyhjyyden. Sellaisen kosmisen, neutraalin, etäisen, piittaamattoman. Kuin näkisi unta tai istuisi yksin höyrysaunassa tai uppoaisi silmät kiinni sensory deprivation tankiin.</p>

                    <p>Syön lounasta. Makaronia, soijarouhetta, ketsuppia. Juon kahvia. Levitän pyykit, mutta tiskikonetta en tyhjennä. Palaan sohvalle. Olen zen kuin Temppari-Joni.</p>

                    <p>Kuudeltatoista tiedostan, että pian pitää lähteä. Sitä ennen selaan. En ymmärrä mikseivät ihmiset ole kauhuissaan. Oikeasti ymmärrän. Enhän minäkään ole kauhuissani. Tai ehkä olisin jos jaksaisin, mutta tänään olen väsynyt. Ehkä jopa haluaisin olla, ainakin mieluummin kuin väsynyt, mutta tänään haluan nukkua. Selaan. Sitten pitääkin lähteä.</p>

                    <p>Saavun takaisin kaksikymmentäyksi. Nostelen puhtaat astiat kaappiin. Syön, tiskaan. Enää en ole väsynyt, mutta on mentävä nukkumaan, joten kaksikymmentäkaksi nappaan purkista pitkävaikutteisen melatoniin.</p>

                    <p>Nukahdan. Unessa olen pirteä.</p>

                    <img src="images/background-default.jpg" style="width:100%;margin: 30px 0;">

                    <h3>Selitys</h3>

                    <p class="lukuohje">Tämä ei ole nyt selitys vaan pikemmin selittely.</p>

                    <p class="lukuohje">Halusin ensimmäisen tekstin toimivan johdatuksena tulevaan. Niin, että tulevaisuudessa voisin palata tähän ensimmäiseen ja todeta että "kyllä, siitähän se tosiaan lähti".</p>

                    <p class="lukuohje">Olisin halunnut tämän sisältävän todella selkeän väitteen, jonka ympärille teksti purkautuu. Sellaisen joka sanotaan suoraan. Jopa jonkinlaisen perustavanlaatuisen metafyysisen olettamuksen tai maailmankuvallisen reunaehdon. Kai se sisältää. Vaikea sanoa vielä tässä vaiheessa, kun lukee tekstiä kirjoittajan silmin.</p>

                    <p class="lukuohje">Olen kokematon kirjoittaja. En tiedä milloin olen valmis. Muusikkona tiedän milloin lopettaa, mutta kirjoittajana en. En ole siis varma, onko tämä vielä valmis, mutta julkaisen sen nyt silti. Jostain pitää aloittaa. (Tai siis ei ole mitään alkuja ja loppuja mutta anyways.)</p>
                    <div class="takaisin"><a href="index.html"><b class="button">Takaisin</b></a></div>
                </div>
            </div>
</body>
</html>